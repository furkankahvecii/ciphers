## ROT5 Şifreleme Yöntemi

ROT5 şifreleme yönteminde her rakam kendisinden sonraki 5 rakam ile yer değiştirir. 

10 sayı içeren bir metinde “0123456789” şifrelemek istersek her bir rakamın yerine kendisinden sonraki 5 rakam gelecek şekilde şifrelendiğinde “5678901234” kelimesi elde edilir. Şifreli veriyi çözmek için yöntem yeniden uygulanır.

## ROT13 Şifreleme Yöntemi

İlk olarak 1980’li yıllarda kullanılmaya başlanan ROT13 şifreleme yönteminin açılımı “rotate by 13 places (13 sıralı döndürmek)”dir. Sezar şifreleme yönteminin basit bir halidir. 

26 harfli İngiliz alfabesini kullanılarak “software” kelimesi her bir harfin yerine kendisinden sonraki 13 harf gelecek şekilde şifrelendiğinde “fbsgjner” kelimesi elde edilir. Şifreli veriyi çözmek için yöntem yeniden uygulanır.
ROT13 oldukça güvensiz bir yöntemdir. Frekans analizi yöntemiyle kolaylıkla kırılabilir. Yöntemin ROT5,ROT18 ve ROT47 gibi türevleri mevcuttur.

Günümüzde ROT13 yöntemi kelime oyunları, bulmacalar gibi alanların yanı sıra çeşitli web sitelerinde bazı bilgileri(spoiler vb.) gizlemek ve mail adreslerinin spam botlarından korunmasını sağlamak amacıyla kullanılmaktadır.

Geçmişteki kullanımına bakıldığında ise bazı şirketlerin bu yöntemi kullandıkları görülür. Aralık 1999’da Netscape Communicator şirketini mail şifrelerini ROT13 yöntemi kullanarak sakladığı fark edilmiştir. 2001 yılında Dimitry Sklyarov isimli bir Rus programcısı, New Paradigm Research Group isimli e-Kitap satan bir şirketinin dökümanlarını ROT13 yöntemini kullanarak şifrelediğini açıklamıştır. Yöntemin ayrıca Windows XP işletim sistemi içerisinde kullanım alanı bulduğu bilinmektedir.

## ROT18 Şifreleme Yöntemi

ROT18 şifreleme yönteminde İngiliz alfabesindeki her harf kendisinden sonraki 13 harf ile ve her rakam ise kendisinden sonraki 5 rakam ile yer değiştirir.

26 harfli İngiliz alfabesini kullanılarak ve 10 sayı içeren bir metinde “software2019-2020” kelimesi her bir harfin yerine kendisinden sonraki 13 harf, her bir sayının yerine kendisinden sonraki 5 rakam gelecek şekilde şifrelendiğinde “fbsgjner7564-7575” kelimesi elde edilir.

## ROT47 Şifreleme Yöntemi

ROT47 şifreleme yöntemi temel harfleri karıştırmanın yanı sıra, sayıları ve ortak sembolleri de içeren ROT13’ün bir türevidir. A-Z dizisini alfabe olarak kullanmak yerine ROT47 ASCII olarak bilinen ortak karakter kodlamasından yararlanılarak daha büyük bir alfabe kullanılır. Her karakter kendisinden sonraki 47 karakter ile yer değiştirir.

Örneğin A karakteri p’ye ,a karakter ise 2’ye eşlenir. Daha büyük bir alfabe kullanılması ROT13’ünkinden daha kapsamlı bir karışıklık oluşturur. Öte yandan ROT47’ye numaralar ve semboller eklendiğinden, metnin kodlandığı hemen anlaşılır.
